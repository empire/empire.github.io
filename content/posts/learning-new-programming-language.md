---
title: "یاد گیری زبان برنامه نویسی"
date: 2019-03-11T18:04:25+03:30
tags: [golang]
draft: true
---

# چرا یک زبان برنامه نویسی را یاد بگیرم
به دلایل مختلفی ممکنه که بخواهیم یک زبان برنامه نویسی را یاد بگیرم. اما به عنوان یک چالش [Go](https://golang.org/) را انتخاب کردم.
یاد گرفتن یک زبان جدید یاد گرفتن یک فرهنگ جدیده حتی اگر اون زبان یک زبان برنامه نویسی باشه.

# شروع با Go
ی سری حرف&zwnj;ها از ابتدا به سرم می رسید. آخه این چه ساختاریه که زبان دارد.

# گام اول انتخاب کتاب
پیدا کردن یک کتاب مناسب در یادگیری زبان خیلی مهم است. البته گروهی هستند که شاید با خوندن کتاب میانه&zwnj;ای ندارند, در این دسته شاید ترجیح بدهند که از منابع آموزشی دیگه مثل فیلم و بلاگ&zwnj;ها استفاده کنند. اما من جز این دسته نیستم. به هر حال, کتاب برای شروع کار به نظرم خیلی خوبه. من خودم به شخصه اول کتاب شروع می&zwnj;کنم و هر جا که به مشکل خوردم به سراغ منابع دیگر می&zwnj;روم.
من برای یادگرفتن Go کتاب [The Go Programming Language](https://www.amazon.com/Programming-Language-Addison-Wesley-Professional-Computing/dp/0134190440) انتخاب کردم.
فرآیند انتخاب کتابم هم به این شکل بود که اول تو گوگل چند تا کتاب را با یکی از دوستان جستجو کردیم بعد از بین کتاب یکی رو از روی امتیازاتی که گوگل نمایش داد یکی رو انتخاب کردیم. البته نام برایان کرنیگان هم بی تاثیر نبود چون زبان C رو هم از روی کتابی یاد گرفتم که کرنیگان و ریتچی نوشته بودند.
الان که چند فصل رو خوندم از انتخابم راضی و خوشحالم.
# چطور کتاب برنامه نویسی را بخوانیم
من توصیه می کنم که برای شروع یادگیری از یک ویرایشگر خیلی ساده که امکان auto completion نداره استفاده کنید. من لینوکسی هستم و از سیستم عامل های مبتنی بر لینوکس استفاده می کنم و الان از Manjaro که سیستم عامل مبتنی بر Archlinux است استفاده می کنم. آرچ خیلی خوبه.

هر زبانی برای اجرا شدن یک سری نیازمندی ها داره که معمولا کتاب ها و سایت خود کتاب توضیح می ده که چطور یک برنامه Hello, World! ساده باهاش بنویسید. این نیازمندی ها رو نصب کنید و کتاب رو هم گیر بیارید و ویرایشگرتون رو داشته باشید و شروع کنید کتاب را بخونید.

کتاب را بخونید اما یک نکته ی خیلی مهم رو رعایت کنید و اون نکته اینه اول متن رو همراه با کد خوب بخونید برای خودتون خوب تحلیلش کنید برنامه را در ذهنتون کامپایل و اجرا کنید و متن رو ادامه بدید تا به نقطه ای برسید که نویسنده وارد مبحث جدید می شه. در اون موقع شروع کنید از حفظ کد رو بنویسید.

به نظرم یادگیری شما از این لحظه شروع می شه. در هیچ صورتی به کد کتاب رو دیگه نبینید. هر چقدر می تونید به ذهنتون فشار بیارید تو اینترنت جستجو کنید از ابزارهای خود زبان به عنوان راهنما استفاده کنید اما دیگه به کتاب رجوع نکنید هر چه بیشتر فکر کنید و سعی کنید از ابزارهای دم دستی استفاده کنید به نظرم زبان رو عمیق تر یاد خواهید گرفت.

این روش قطعا روش کندیه اما به همون اندازه مفید و ماندگار خواهد بود. بهتون قول می دم. زبان Go یک دستور داره که اگر بزنید که می تونید همون خط فرمان در مورد یک تابع یا ماژول راهنمائی بدست بیاورید مثل این دستور go doc fmt. گفتم که از ویرایشگر ساده متنی استفاده کنید کارتون رو سخت کردم اما ارزشش رو داره من از Vim استفاده می کنم (به صورت خاص تر بگم از neovim) استفاده می کنم.

# شروع کنید و پیوسته ادامه دهید
یادگیرفتن شیرین و لذت بخش است اما بدون چالش نیست. اولین چالشی که باید با آن کنار بیائید شروع به کار است و زمان آغاز است و چالش بعدی ادامه دادن راهی است که شروع کرده اید. یاد گرفتنن یک زبان برنامه نویسی ممکن است راحت نباشد و حتی می تواند سخت باشد. اما از همه ی سختی هائی که در پیش دارید هیچ کدام شاید به پای شروع کردن و به صورت پیوسته ادامه دادن، نخواهد رسید. از روزی که هدف گذاری کردید شروع کنید و در گیر گزاره هائی مانند "از فردا شروع می کنم"، "بعد از امتحانات شروع می کنم" و یا "الان در گیر فلان کار هستم سرم که خلوت تر شد بعد شروع می کنم" نشوید. این نوع از جواب ها ممکن است در ابتدای کار یا در هنگام انجام دادن کار به فکر شما برسد اما مطمئن باشید که اگر می خواهید کاری را شروع کنید بایست از همان روز شروع کنید. در زمان دیگری انجام می دهم به معنی هرگز انجام دادن آن است.
یک جمله از کتاب را بخوانید یا یک خط کد بنویسید بهتر از آن است که بهانه گیری کنید و هیچ کاری انجام ندهید. ما همیشه وقت کافی نداریم که به تمام کارهائی که دوست داریم انجام بدهیم برسیم اما اگر وقتمان را درست مدیریت کنیم به کارهای با اهمیت و با اولویت خواهیم رسید.

# فرهنگ آن زبان را یاد بگیرید
هر زبان فرهنگ خاص خودش را دارد شما باید به فرهنگ آن زبان سخن بگوئید. به نظرم زمانی شگفتی های یک زبان بر شما نمایان می شود و از زبان لذت خواهید برد که بفهمید که فرهنگ زبان چیست. علت این که یک زبان خلق شده است چه بوده است. 
از تجربیات خود در زبان های دیگر استفاده کنید اما روش برنامه نویسی یک زبان را با زبان دیگری غاطی نکنید. با یاد گرفتن ساختار یک زبان شما برنامه نویس آن زبان نخواهید شد. شما ممکن است در یک زبان استاد باشید اما بدانید در یادگیری زبان شما یک شاگرد هستید. پس ببینید، گوش فرا دهید و تمرین کنید و از حال خود لذت ببرید.
